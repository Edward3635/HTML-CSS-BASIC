<!DOCTYPE html>
<html lang="en">
<head>
    <meta charset="UTF-8">
    <title>Шевченко</title>
    <style>

        .headline{
            color:#696969
        }
        .wrapper {
            white-space: pre-line;
            text-align: left;
        }
        .cl{
            margin-left: 100px;
        }
    </style>

</head>
<body>
<div class="cl">
    <h1 class="headline">Тарас Шевченко - Заповіт </h1>

    <div class="wrapper">
        Як умру, то поховайте
        Мене на могилі
        Серед степу широкого
        На Вкраїні милій,
        Щоб лани широкополі,
        І Дніпро, і кручі
        Було видно, було чути,
        Як реве ревучий.
        Як понесе з України
        У синєє море
        Кров ворожу... отойді я
        І лани і гори —
        Все покину, і полину
        До самого Бога
        Молитися... а до того
        Я не знаю Бога.
        Поховайте та вставайте,
        Кайдани порвіте
        І вражою злою кров’ю
        Волю окропіте.
        І мене в сем’ї великій,
        В сем’ї вольній, новій,
        Не забудьте пом’янути
        Незлим тихим словом.

        <p><i>25 декабря 1845, в Переяславі</i></p>

    </div>
</div>
</body>
</html>